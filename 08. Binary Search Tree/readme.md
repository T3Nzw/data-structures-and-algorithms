# Двоично дърво за търсене (двоично наредено дърво) - 05.12.2025

*теория*

## Задачи

### Задача 01

Да се напише клас за двоично наредено дърво, поддържащ следните операции:

- създаване на празно дърво;
- добавяне на елемент в дървото;
- премахване на елемент в дървото по дадена стойност.

### Задача 02

Да се напише функция, която приема двоично дърво за търсене и връща
елементите на дървото в сортиран ред.

### Задача 03

Да се напише функция, която приема двоично дърво за търсене `t` с елементи
от някакъв тип и стойност `x` от същия тип и връща стойността на елемента,
който би се намирал след `x` в обхождането на `t`, изполвайки стратегията
"ляво-корен-дясно".

### Задача 04

Да се напише функция, която приема вектор от елементи от произволен тип
и връща двоично дърво за търсене, съдържащо тези елементи.
Може да приемете, че има дефинирана линейна наредба между елементите от този тип.

### Задача 05

Да се напише функция, която приема двоично дърво за търсене от цели числа
и цяло число `k` и проверява дали има два *различни* възела в дървото,
сумата на чиито стойности е равна на `k`.

### Задача 06

Да се напише функция, която приема двоично дърво и проверява дали
то е двоично дърво за търсене.

### Задача 07

Да се напише функция, която приема двоично дърво за търсене и естествено число
`k` и връща сумата на всички елементи в дървото, които са по-малки или
равни на `k`-тия по големина елемент в дървото.

### Задача 08

Да се напише функция, която приема двоично дърво за търсене `t` и създава ново дърво
със същата структура като `t`, като стойността във всеки възел `x` се замества със
сумата на всички стойности в дървото, които са по-големи или равни на `x`.

### Задача 09

Да се напише функция, която приема две двоични дървета за търсене и ги слива
в едно двоично дърво за търсене.
